Camera d’Ambra , “l’ottava meraviglia del mondo”.
All'inizio del 700 il re prussiano Federico Guglielmo I regalò a Pietro, I in qualità di dono diplomatico, dei pannelli d’ambra naturale preziosa progettati dall’architetto tedesco Eosander.  Il dono fu portato in Russia, ma il montaggio avenne solo in seguito, durante i tempi di Elisabetta che adorava le cose belle e sfarzose. Nel 1755 i pannelli furono portati nel palazzo di Caterina a Tsarskoe Selo (attualmente città di Pushkin nei pressi di San Pietroburgo). Il progetto fu affidato all’architetto prediletto della zarina: Francesco Bartolomeo Rastrelli. Nei tempi di Caterina II furono aggiunte altre decorazioni, compresi  4 quadri a mosaico realizzati da maestri fiorentini, finchè dal 1770 la sala non cambiò aspetto fino ai tempi della Seconda Guerra Mondiale. 
Al momento dell’evaquazione dei beni fu deciso di non smontare i pannelli fragili, ma di mascherarli con carta, ovatta e pannelli di legno. Il tesoro però fu scovato dai nazisti e trasportato nella città di Königsberg, attuale Kaliningrad, per decorare una sala del Museo di Ambra. Nel 1944, all’avanzata delle truppe sovietiche, i pannelli furono nuovamente smontati e da quel momento le loro tracce si persero definitivamente. La scomparsa della leggendaria Camera d’Ambra resta ancora un grande mistero: ci sono molte versioni che fanno discutere i ricercatori e i cacciatori di tesori di tutto il mondo, ma nessuna di esse è ad oggi confermata.
In seguito ai lavori di restauro durati più di 20 anni, possiamo ammirare la Camera d’Ambra in tutto suo splendore originale. L’ambra usata per la ricostruzione proviene da Kaliningrad, dal luogo dove i pannelli sparirono e da dove proviene il 90% dell’ambra mondiale.
