---
layout: post
title:  "La storia del pattinaggio in Russia"
date:   2017-10-31
excerpt: "Così è come si svolgeva questo gioco invernale!"
image: "/images/pattinaggio.jpg"
---

I pattini fatti in ossa di animali e legno si producevano in Russia sin dai tempi antichi, ma il loro aspetto attuale viene associato al nome di Pietro I che fece avvitare i pattini direttamente agli stivali. La tradizione si diffuse maggiormente nel XIX secolo, quando nel 1864 nel Giardino Yusupov a S.Pietroburgo apparve il primo club di pattinaggio e la prima pista aperta al pubblico. 

La pista di pattinaggio più antica di Mosca è considerata quella in via Petrovka che all’epoca si chiamava "francese” per la presunta vicinanza al quartier generale di Napoleone. Sugli Stagni del Patriarca si trova un’altra pista famosa, dove Lev Tolstoj portò a pattinare i suoi figli e dove la poetessa Marina Cvetaeva incontrò il futuro marito Sergei Efron. 

Le piste di pattinaggio erano un vero luogo di culto. Vi si riunivano i corritori, i giocatori di hockey, i pattinatori artistici e tutti gli appassionati di pattinaggio. Per le vacanze natalizie al centro della pista veniva installato un albero di Natale, l’arena veniva decorata con delle lampadine elettriche e intorno venivano costruite grotte, torri e casette di ghiaccio. La sera suonava l’orchestra e verso mezzanotte il cielo s’illuminava di fuochi d'artificio.

Il primo campionato mondiale di pattinaggio artistico si svolse sulla pista di pattinaggio del Giardino Yusupov nel 1896 con la vittoria del pattinatore monacense Gilbert Fuchs. Nel campionato presero parte solo gli uomini, mentre il diritto al campionato femminile fu ufficialmente riconosciuto solo nel 1924.

Nell'epoca sovietica le piste erano presenti in ogni quartiere cittadino e questo divertimento invernale rimane tutt’ora quello più diffuso e amato.