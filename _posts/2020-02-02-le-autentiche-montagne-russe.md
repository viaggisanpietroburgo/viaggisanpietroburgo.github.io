---
layout: post
title:  "La storia del pattinaggio in Russsia"
date:   2020-02-02
excerpt: "Così è come si svolgeva questo gioco invernale!"
image: "/images/pattinaggio.jpg"
---

Le discese dagli scivoli facevano parte di ogni festa invernale ed erano popolari a tutti i livelli della società. Inizialmente l’intrattenimento aveva un significato magico: si credeva che le correnti vitali accelerassero facendo risvegliare la terra dal letargo. Gli scivoli promettevano ai bambini una rapida crescita, agli sposi novelli una vita felice, mentre agli anziani una continuazione serena dell’esistenza.

Gli scivoli venivano appositamente creati: si faceva un lungo sentiero sgombero dalla neve, che tradizionalmente scendeva verso il lago o il fiume. Nei villaggi si versava l’acqua su un pendio e, quanto più ripido era, tanto più divertente si presentava. Nelle città invece costruivano apposite strutture con due pendii diretti l'uno verso l'altro.

L'altezza dello scivolo solitamente era di 20-25 metri e la pendenza raggiungeva spesso i 50° o più. Si potevano incontrare dame in abiti da sera e ricche pellicce, nonché i dandy che lasciavano le sale da ballo giusto per fare una discesa dal pendio ghiacciato. I ragazzi andavano in cerca delle fidanzate dando corpo all'antica usanza secondo cui chi scendeva giù con una ragazza in braccio poteva darle un bacio. Si scivolava usando le slitte, le pellicce, le ceste appiattite, le tavole scavate, le panchine capovolte, ma anche semplicemente seduti.

Gli scivoli solitamente venivano decorati da lanterne, da torce accese, bandiere, ghirlande e figure di neve con facce dipinte con il carbone.

Questo passatempo invernale rimane molto diffuso tutt’ora, sia su pendii naturali sia su montagne di ghiaccio appositamente costruite
